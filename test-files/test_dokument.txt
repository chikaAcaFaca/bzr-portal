Pravilan rad sa bezbednošću i zdravljem na radu

Zakon o bezbednosti i zdravlju na radu reguliše sprovođenje i unapređivanje bezbednosti i zdravlja na radu osoba koje učestvuju u radnim procesima, kao i osoba koje se zateknu u radnoj okolini.

Poslodavac je dužan da:
- donese akt o proceni rizika u pisanoj formi za sva radna mesta u radnoj okolini
- odredi lice za bezbednost i zdravlje na radu
- zaposlenom izda na upotrebu sredstvo i/ili opremu za ličnu zaštitu na radu
- osigura zaposlene od povreda na radu, profesionalnih oboljenja i oboljenja u vezi sa radom
- organizuje prvi i periodične lekarske preglede zaposlenih

Akt o proceni rizika jeste akt koji sadrži opis procesa rada sa procenom rizika od povreda i/ili oštećenja zdravlja na radnom mestu u radnoj okolini i mere za otklanjanje ili smanjivanje rizika u cilju poboljšanja bezbednosti i zdravlja na radu.

Procena rizika jeste sistematsko evidentiranje i procenjivanje svih faktora u procesu rada koji mogu uzrokovati nastanak povreda na radu, oboljenja ili oštećenja zdravlja i utvrđivanje mogućnosti, odnosno načina sprečavanja, otklanjanja ili smanjenja rizika.

Poslodavac je dužan da zaposlenom izda na upotrebu sredstvo i/ili opremu za ličnu zaštitu na radu u skladu sa aktom o proceni rizika.

Mere prevencije obuhvataju:
- Otklanjanje rizika
- Primenu modernih tehničkih dostignuća u oblasti zaštite
- Prilagođavanje rada i radnog mesta zaposlenom
- Informisanje i obučavanje zaposlenih
- Usmerenost radnih postupaka na očuvanje zdravlja