Ovo je test dokument za proveru generisanja embeddings vektora pomoću Gemini API.

Zakon o bezbednosti i zdravlju na radu ("Sl. glasnik RS", br. 101/2005, 91/2015 i 113/2017 - dr. zakon) uređuje sprovođenje i unapređivanje bezbednosti i zdravlja na radu lica koja učestvuju u radnim procesima, kao i lica koja se zateknu u radnoj okolini.

Osnovni pojmovi u bezbednosti i zdravlju na radu:
1. Bezbednost i zdravlje na radu jeste obezbeđivanje takvih uslova na radu kojima se, u najvećoj mogućoj meri, smanjuju povrede na radu, profesionalna oboljenja i oboljenja u vezi sa radom i koji pretežno stvaraju pretpostavku za puno fizičko, psihičko i socijalno blagostanje zaposlenih.
2. Zaposleni jeste domaće ili strano fizičko lice koje je u radnom odnosu kod poslodavca, kao i lice koje po bilo kom osnovu obavlja rad ili se osposobljava za rad kod poslodavca, osim lica koje je u radnom odnosu kod poslodavca radi obavljanja poslova kućnog pomoćnog osoblja.
3. Poslodavac jeste domaće ili strano pravno lice, odnosno fizičko lice koje zapošljava, odnosno radno angažuje jedno ili više lica.
4. Predstavnik zaposlenih jeste lice izabrano da predstavlja zaposlene u oblasti bezbednosti i zdravlja na radu kod poslodavca.
5. Prevencija jeste proces obezbeđivanja mera na radnom mestu i u radnoj okolini kod poslodavca, u cilju sprečavanja ili smanjenja rizika na radu.

Poslodavac je dužan da:
- donese akt o proceni rizika u pisanoj formi za sva radna mesta u radnoj okolini
- odredi lice za bezbednost i zdravlje na radu
- zaposlenom izda na upotrebu sredstvo i/ili opremu za ličnu zaštitu na radu
- osigura zaposlene od povreda na radu, profesionalnih oboljenja i oboljenja u vezi sa radom
- organizuje prvi i periodične lekarske preglede zaposlenih

Akt o proceni rizika jeste akt koji sadrži opis procesa rada sa procenom rizika od povreda i/ili oštećenja zdravlja na radnom mestu u radnoj okolini i mere za otklanjanje ili smanjivanje rizika u cilju poboljšanja bezbednosti i zdravlja na radu.